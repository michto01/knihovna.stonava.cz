---
canonical: "library-history"
slug: "historie-knihovny"
title: "Historie knihovny ve Stonavě"
description: "Historie knihovnictví v obci Stonava."
keywords: ['Web Místní knihovny Stonava', 'Stonava', 'knihovna', 'Historie', 'Open source']
createdAt: "2020-11-25"
modified: "2020-11-26"
lang: 'cs'
locale: 'cs-CZ'
translations:
    - pl-CZ : "historia-biblioteki"
---

## Spolky a první knihovny ve Stonavě do roku 1945

Před rokem 1919, kdy vešel v platnost [Zákon o veřených knihovnách obecních][1],
existovala v obci Stonava řada spolků, které měly vlastní knihovní fondy
například polské Kółko Rolnicze z Czytelnią, Macierz Szkolna, Stowarzyszenie
Robotników i Robotnic "Siła" a český Odbor Slezské matice osvěty lidové [(Stonava pamięta)]][2],
tyto fondy byly následně použity pro vytvoření dvou knihoven: __české__, sídlící
v pozární zbrojnici na Dolanech a __polské__, která byla umístěna v školní budově
na Hořanech.

## Veřejná knihovna s oddělením polských knih (1945-1965)

Před II. světovou válkou měly knihovní fondy čítající kolem 800 knih. Za okupace
byly knihovny uzavřeny a Němci použili knihy z obou knihoven jako materiál
pro výrobu nového papíru. Kolem 100 knih se podařilo občanům zachránit tak, že
knihy jednoduše nevrátili. [(Kronika obce Stonavy)][3]

Po vysvobození a konci II. světové války v roce 1945 byla v obci otevřena pouze
jedna veřejná knihovna s oddělením polských knih, jejíž základím fondem se staly
knihy, zachráněné občany Stonavy. Koncem roku 1949 pak bylo v knihovně 1026 knih
českých a 798 knih polských. [(Kronika obce Stonavy)][3]

Během roku 1953 byla knihovna přemístěna do Osvětové besedy, do sálu bývalého
hostince přestavěného na knihovnu a čítarnu. V letech 1959-1962 pak fungovala
ještě pobočka knihovny na sídlišti Nový Svět.

## Profesionální knihovna ve Stonavě (1965-1996)

V roce 1965 se knihovna stala nezávislou na Osvětové besedě a stala samostatně
hospodařící jednotkou. Byla přestěhována do bývalého obchodu na Hořanech.
Zde měla dvě půjčovací místnosti a malou čítarnu. Tím z knihovny, která dosud
fungovala na bázi dobrovolnictví, stala profesionální knihovna. Okresní knihovna
přidělila pracovní úvazek, který byl rozdělen mezi dvě knihovnice.

Z obecní kroniky pak vyplyvá, že Místní lidová knihovna pracovala v následujících
letech vzorně, zlepšila se práce s knihou a čtenářem a v neposlední řadě
knihovna získala čestné uznání v soutěži "Budujeme vzornou lidovou knihovnu"
v roce 1968.

V letech 1981-1996 byla knihovna v rámci centralizace knihoven okresu Karviná pod
správou Okresní knihovny Karviná a metodicky byla řízená střediskovou knihovnou
Český Těšín.

## Současnost (1996+)

Po decentralizaci v roce 1996 se knihovna stala příspěvkovou organizací obce
Stonava a v současné době je knihovna pod správou ZŠ a MŠ Stonava. V roce 1991
byla knihovna přemístěná na své součané místo a to do prostorů základní školy
na Dolanech.

Prostory knihovny byly v roce 2010 rekonstuovány. Knihovna byla
vybavená novým mobilním nábytkem umožňujícím pořádat knihovnické besedy. Přibyla
také nová čtenářská místa a 2 počítače pro veřejnost.

---
[1]: https://ipk.nkp.cz/docs/legislativa/KnihovniZakon_1919.doc
[2]: "Stonava pamięta: 1919-1999. Cieszyn: INTERFON, 1999. ISBN 83-87308-18-8. s. 25-26"
[3]: SOkA Karviná, Kronika obce Stonavy. s. 33